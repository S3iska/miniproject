# S3iskan loppuraportti
Teemu Koukkari, Lauri Kaijansinkko, Sasu Paukku, Sara Jaakola, Toni Malin

### Ensimmäinen sprintti
Aluksi aloitimme projektin backlogit Githubiin, mutta sittemmin totesimme, että Sheets-taulukko olisi todennäköisesti selkämpi ja käytännöllisempi, joten vaihdoimme siihen. Tämän jälkeen backlogien ylläpitäminen onkin toiminut oikein hyvin, ja esimerkiksi Burndown-käyrä on ollut helppo toteuttaa samaan dokumenttiin.

Ensimmäisessä sprintissä haasteita aiheutti se, että projektin koodikanta oli melko pieni ja toteutettavia storyjä vain yksi, jolloin kaikki eivät voineet millään koodata yhtä aikaa. Teimmekin aivan aluksi projektia koko ryhmän kanssa isolla näytöllä, ja seuraavaksi parikoodauksena.

### Toinen sprintti
Toisessa sprintissä jaettavia tehtäviä olikin jo huomattavasti enemmän, ja kaikki pääsivät kunnolla hommiin. Koodinointiongelmia oli vielä jonkin verran, erityisesti kun eri henkilöt muokkasivat samaan aikaan saman ominaisuuden eri osia (esim. koodi ja robot-testit), jolloin koodi hajosi välillä. Myös isompien teknisten muutoksien tekeminen ilman, että kaikki olivat sopimassa/paikalla aiheutti epäselvyyksiä.

Sprintin lopulla kävi ilmi, että yksi ryhmän jäsen oli tehnyt vain testejä, joten työnjako oli ollut hieman epätasainen. Sovimmekin retrospektiivissä, että jatkossa lähtökohtaisesti ominaisuuden ja testit kirjoittaa aina sama henkilö, mikä ratkaisee monet sprintin aikaiset ongelmat.

### Kolmas sprintti
Nyt sprintin työmäärä oli huomattavasti suurempi ja pääsimme aloittamaan työskentelyn kunnolla vasta  tiistaina (asiakaspalaveri oli torstaina), joten keskiviikolle kasaantui paljon tekemistä. Tämä johtui lähinnä siitä, että halusimme tehdä töitä paikan päällä livenä, eikä kaikille sopivia aikoja ollut aiemmin.

Teknisellä puolella harmaita hiuksia aiheuttivat jälleen robot-testit – milloin jokin elementti oli ikkunan ulkopuolella, oikeaa elementtiä ei meinannut löytyä, testit eivät toimineet headlessina, toimivat Chromiumilla mutta ei Firefoxilla jne. 

### Neljäs sprintti
Nelossprintti sujuikin jo kokonaisuutena erittäin mukavasti, ja aiemmista ongelmista oli opittu. Kaikille oli oma user story toteutettavaksi, mikä helpotti työnjakoa ja vähensi konflikteja. Teknisestikään mainittavia ongelmia ei ollut.

### Mikä sujui hyvin?
Pääsimme hyvin liikkeelle jo alussa ja käytännön asiat saatiin sovittua – erityisen hyvänä päätöksenä pidämme sitä, että käytimme annetun työajan lähtökohtaisesti kampuksella koko tiimin kesken. 

Kaikki osallistuivat työskentelyyn ja tapaamisiin erittäin aktiivisesti, ja tekivät asiat sovitusti. Työajoista saatiin sovittua vaivattomasti ja niistä pidettiin kiinni. Apua sai aina kysyttäessä.

Sprinttien työmäärän valinta oli koko projektin ajan juuri sopiva – liikaa tekemistä ei ollut, mutta ei toisaalta ylimääräistä aikaakaan. Ominaisuudet saatiin toteutettua alusta loppuun huolella ja testit olivat kattavat.

### Mitä parannettavaa jatkossa?
Pari ryhmäläistä toi esille, että olisi ollut hyvä, että olisi aluksi kysellyt rohkeammin ryhmältä, miten sovellus toteutetaan käytännössä ja keskustellut ryhmäläisten odotuksista työn laadun suhteen. Yksi hyvä keino tähän olisi voinut olla esimerkiksi tehdä enemmän parikoodausta alussa, mikä olisi lisännyt itsevarmuutta jatkossa näiden kysymysten osalta.

Jatkossa voisi kommunikoida enemmän pienemmissäkin asioissa. Lisäksi työskentely olisi voinut olla enemmän etupainotteista – nyt työ ajoittuu pääasiassa tiistaille ja keskiviikolle, kun tapaaminen oli torstaille. Toisaalta kaikille sopivia aikoja olivat lähinnä alkuviikon arkiaamut, joten tämä oli pitkälti välttämätöntä.

### Mitä opitte?
Opimme erityisesti ohjelmiston kehittämistä osana tiimiä niin projektinhallinnan kuin teknisen toteutuksen kannalta. Konkreettisesti Scrumin peruskäytännön tulivat erittäin hyvin ja havainnollisesti tutuksi, jatkuva integraatio Github Actioneissa tuntui jo luonnolliselta osalta projektia ja ryhmäläiset pääsivät harjoittelemaan gitin käyttöä.
Teknisellä puolella kaikki pääsivät tekemään laajempia ja monimutkaisia Robot-testejä kuin aiemmilla kursseilla. Useampi sai myös ensikosketuksensa JavaScriptin ihmeelliseen maailmaan. Isona kokonaisuutena on myös ylipäätään yhteisessä koodikannassa toimiminen ja tähän liittyvät seikat, jotka tulee ottaa huomioon työskennellessä.

Emme tunteneet toisiamme ennalta, joten projektissa oppi myös toimimaan ryhmässä uusien ihmisten kanssa ja yleisesti ryhmätyöskentelyä erilaisten ihmisten kanssa.

### Mitä olisitte halunneet oppia?
Vältimme esimerkiksi merge conflicteja ehkä turhankin säntillisesti koordinoimalla esimerkiksi, mitä tiedostoja/ominaisuuksia kukin muokkaa. Olisi ollut opettavaisempaa, jos näin ei olisi tehty samassa mittakaavassa, ja olisi päässyt oikeasti harjoittelemaan konfliktejen selvittämistä.

### Mikä tuntui turhalta?
Olemme kaikki sitä mieltä, että projekti oli kokonaisuudessaan erittäin opettavainen, eikä mitään turhan tuntuista ollut!

